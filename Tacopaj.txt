

Ingredienser
pajdeg
200 g smör
3,5 dl vetemjöl
3 msk vatten
1 tsk salt
Pajfyllning
500 g nötfärs
1 förp taco kryddmix
1 limefrukt, skal och saft
1 chilifrukt
1 kruka färsk koriander
1 gul lök
1 kvisttomat
4 dl crème fraîche
150 g lagrad ost, riven

Gör så här
Börja med pajdegen, blanda alla ingredienser till degen i bakmaskin eller för hand. När du fått ihop en fin deg kan den pressas ut i en pajform eller springform.

Pressa ut den ordentligt och se till att den kommer upp högt på kanterna. Om ni vill kan degen förgräddas, 225 grader i ca 10 minuter eller tills skalet fått färg.
Börja med fyllningen, stek färsen i en stekpanna med olja. Tillsätt sedan tacokryddan tillsammans med lite vatten enligt instruktionerna på tacokryddan.
Hacka chilin till mindre bitar och tillsätt till tacofärsen. Fortsätt med skal och saft från en limefrukt. Avsluta med en kruka hackad koriander.
Slå upp fyllningen i pajskalet.
Skiva sedan den gula löken och tomaten i skivor. Bred sedan ut som ett lager ovanpå fyllningen.
Fortsätt med ett lager crème fraîche och sist ett lager med riven ost.
Grädda pajen på 225 grader i ca 20 minuter. Om pajen får färg för snabbt, lägg på lite ugnsfolie på toppen så den inte bränner.
Matsortera dina lökskal och resterna av limen till återvinning och njut av din tacopaj!